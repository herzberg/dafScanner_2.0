איתיביה כו' - הכי נמי מצי למפרך מרישא דקתני האיש את אמו
נוחל ולא מנחיל אלמא אין האם נוחלת את בנה אלא דעדיפא ליה
לאותוביה מסיפא דקתני בהדיא מנחלת ולא נוחלת וקשיא ליה לרבי
יהודה דאמר יורשת: משנתנו איני יודע מי שנאה - דאינה עיקר
דהיא גופה קשיא כדלקמן דפרכינן
ותנא דידן מה נפשך כו' והלכך כיון
דשמעינן ליה דדריש היקשא דמטות
כדאמרינן לעיל בפירקין (ד' קיא.)
להקדים הבן לבת בנכסי האם הכי
נמי הוה מצי לאקושי ולמימר דיורשת
את בנה: דלא דריש - היקשא דמטות
כדאמרינן לעיל דאחד הבן ואחד
הבת שוין בנכסי האם דלא מקיש
מטה האם למטה האב: לא מיתוקמא
כרבי זכריה - דאיכא למשמע ממתני'
דהבן קודם לבת בנכסי האם: ותני
עלה בני אחות ולא בנות אחות
- והא ברייתא אינה מוספת על המשנה
אלא מפרשת היא דדוקא נקט מתני'
בני אחות למימר שהבנים נוחלין את
דודיהן ולא הבנות כל זמן שיש בן
לפי שהבנים באין לירש את דודיהן
מכח אמם שהיתה אחותן כדכתיב
ואם אין לו אחים ודרשינן לקמן עיין
עליו דבן אחין במקום אחין קאי
וה"ה דבן אחותו במקום אחותו קאי
וכמי שאמם מוחזקת דמי והן באין
לירש מכחה וסבירא ליה דבן קודם
לבת בנכסי האם אבל לר' זכריה בן
הקצב הבנים והבנות יירשו כאחד
את דודיהם דמכח אמם קא ירתי
וסבירא ליה דבן ובת כי הדדי ירתי
בנכסי האם: ותנא דידן מה נפשך
- כלומר מה הוא דעתו דסבירא ליה
תרתי בן קודם לבת בנכסי האם
כדקתני האיש את אמו ולא הבת את
אמה ונפקא לן לעיל מהיקשא דמטות
וסבירא ליה דאין האשה יורשת את בנה דלהכי לא דריש היקשא
דמטות מה נפשך דמקיש לחצאין והלא אין היקש למחצה: לעולם
דריש מטות - להיקשא שיקדום הבן לבת בנכסי האם ומיהו להכי
לא דרשינן היקשא לומר שתירש האם את הבן דאמר קרא וכל
בת יורשת נחלה ממטות וגו' והוה מצי למכתב וכל בת נחלה וכתיב
יורשת למימרא דוקא יורשת שני מטות אבל אינה מורשת לשני
מטות אם מתה היא אלא אחד מהם דהיינו אב דאין האם יורשת
ורבינו חננאל דייק מ"ם דממטות מקצת שני מטות הוא דיורשת
ואינה מורשת כגון אם שאין האם יורשת בתה והוא הדין לבנה דעל
כרחך האי מ"ם לדיוקא דידיה אתא דאי לגופיה לאשמועינן דבירושת
אחד משני מטות מיירי לשתוק קרא מיניה ולא לכתוב לא מטות ולא
מ"ם והוה אמינא דלכל אשה אזהר רחמנא שלא תנשא לשבט אחר
בין שהיא יורשת מטה אחד בין יורשת שני מטות: בת קודמת לאחיו - ואם יש אב למת
גם לו קודמת: אחין קודמין לאחי האב - ואם
יש להן אחות הן קודמין לאחות והאחות ויוצאי יריכה קודמין לאחי האב: כל הקודם
בנחלה - ומת יוצאי יריכו עומדין במקומו לירש אותה נחלה ולא שאר
קרובי המת יורשין אותו אע"פ שקרובין למת יותר מיוצאי יריכו של זה:
