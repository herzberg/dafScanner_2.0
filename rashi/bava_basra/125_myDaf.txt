פשיטא - שכיב מרע
או כל המחלק נכסיו על פיו שאמר פלוני יחלוק בנכסי
פלגא שקיל: בבור - של מים מכונסים ואית דמוקמי לה בבור של יין ולא נהירא: סומכוס אומר
אין פחות מרביע - סומכוס לטעמיה
דאמר בפרק שור שנגח את הפרה
חצי נזק לפרה ורביע לולד ומוקמינן לה בגמרא אליבא דסומכוס דאמר ממון המוטל בספק
חולקין והכא מספקינן ליה אי פלגא קאמר או חלק
בעלמא משהו קאמר כגון רביעית הלוג הלכך אין לו למקבל
מתנה מן הבור פחות מרביע ושמא יותר משום דאילו הוה
מספקא לן בהאי נותן אם
נתן לו פלגא או לא
כלום
היה לו ליטול מחצית של פלגא דהיינו רביע הבור משום
ממון המוטל בספק חולקין דהא פלגא נמי מוטלת
בספק אם יהבה ליה או
לא הלכך יטול חציה של פלגא דהיינו
רביע וכ"ש השתא דמספקא לן אי יהיב
פלגא או רביעית הלוג דלא יטול פחות מרביע ורבינו חננאל
פירש דאזדא סומכוס
לטעמיה וכל הנך שיעורי דלקמן
לחבית לקדירה לטפיח בקיאין
היו בשיעורין הללו כמה צריך לכל אחד
ופלגא דההוא שיעורא קמחייב סומכוס ליתן משום דממון המוטל בספק
חולקין: לחבית אין פחות משמונה
- כלומר אם אמר תנו
חלק לפלוני
בבור לחבית כדי למלאות חבית דהיינו להשקאת בהמותיו ולא להשקות
שדותיו: אין פחות משמונה - בבור משום
דחצי הבור צריך לחבית וכי
קאמר חלק
דלמא פלגא דחבית קאמר
דהיינו רביע הבור או משהו קאמר
הלכך יש לו חצי רביע דהיינו אחד משמונה ובשיטה זו יש לפרש כולם: לקדירה - תנו חלק לפלוני
בבור
לתקן מאכלו: אין פחות מי"ב - דהיינו רביע
שיעור הראוי לקדירה משום דלמא פלגא קאמר וממון המוטל בספק
חולקין: לטפיח -
כלי קטן לשתות בו בני
אדם והאי שיעורא זוטר
מכולהו והלכך גבי תנו חלק לפלוני
בנכסי יטול רביע דדלמא פלגא קאמר או דלמא שוה פרוטה קאמר וממון המוטל בספק חולקין
ואית דמפרשי כל הנך שיעורי לפי אומד הדעת אין פחות מרביע דסתם נותן דעתו לרביע אין פחות משמונה דהכי
הוי שיעור למלוי חבית להשקאת בהמות וכן כולם ולא
נהירא לי: בן לוי שמכר - אורחא דמילתא
נקט דדרך בן לוי המוכר שדות לישראל להתנות כך משום דלא מוזיל גביה משום האי תנאי מידי דזה נהנה וזה אינו חסר דבלאו הכי הוה יהיב האי לוקח להאי מעשר או לו או לאחר דהא אין לו בו אלא טובת הנאה
והוא הדין לישראל המוכר שדהו לחבירו ואמר לו על מנת שהמעשר שלי הוא ליתנו לכל מי שארצה דהא השתא נמי
יש לו בו טובת הנאה זו: מעשר ראשון שלו
- וכדמפרש לקמן דכיון דאין
אדם קונה דבר שלא בא לעולם שיורי שייר מקום מעשר הלכך
מעשר ראשון שלו ואפילו אם מכרה הלוקח לאחר דזכותו של לוי אינו יכול למכור לאחר והכי מוכח לקמן: אין לו עליו כלום - דמשמכרה לאחר פקע ליה מקום המעשר ששייר לעצמו וכשחזר ולקחה מה מכר לו ראשון לשני כל
זכות שבאה לידו דכי היכי דההוא לוקח שני זכה אפילו במקום מעשר הוא הדין לזה הלוקח ראשון הבא מכחו: אמאי - מעשר ראשון שלו הא
אין אדם מקנה כו' (כרבנן דר"מ) מעשר זה עדיין עתיד ליזרע התבואה שיצאה ממנו אף ליחרש השדה תחלה:
