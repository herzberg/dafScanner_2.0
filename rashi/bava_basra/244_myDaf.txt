וכתיב חרס - בשופטים: בתחלה - קודם
שבאת ליד יהושע פירותיה דומין לחרס יבשין ורעים כחרס היבש
בלי שומן: ואיכא דאמרי בתחלה פירותיה מסריחין - מרוב שמנן
ולא היו משתמרין וגריעותא היא ולבסוף פירותיה דומין לחרס כלומר שלא
היו שמינין יותר מדאי אלא במדה שיכולין להכניסם לאוצר
ומתקיימין טובא ומעליותא
היא: כאשר דבר משה
- והיכן דבר דכתיב ולו אתן את הארץ
אשר דרך בה ולבניו
וזו היא חברון שדרך בה
כדדרשינן באגדה
ויבא עד חברון מלמד שנשתטח כלב על
מערת קברי
צדיקים שבחברון והתפלל
שם לפני המקום שיצילהו מעצת
מרגלים שלא יכשל בהן עמהן: עיר מקלט הואי -
כדכתיב ביהושע ולבני אהרן הכהנים נתנו את עיר מקלט
הרוצח את חברון ואת מגרשיה:
פרוורהא - כפרים ושדות שסביב להעיר חוצה למגרש: מתני' אחד
הבן ואחד הבת כו' - כולה מפרש בגמרא: אלא שהבן
כו' - בגמ' מפרש מאי
אלא: ואינו נוטל פי שנים בנכסי האם - כדדרשינן
לעיל (דף קיא:) לו משפט הבכורה
משפט הבכורה לאיש אבל לא
לאשה: והבנות נזונות כו'
- בנכסים מועטים ולא הבנים
כדתנן לקמן בתחלת מי שמת (דף קלט:) מי שמת והניח
בנים ובנות
בזמן שהנכסים מרובין הבנים יירשו והבנות יזונו נכסים מועטין
הבנות יזונו והבנים ישאלו
על הפתחים: ואינן נזונות
מנכסי האם - לא במרובין ולא במועטין במקום בנים שהבנים
יורשין את הכל אבל גבי נכסי אב נזונות בתנאי
כתובה שכך כתב לאשתו בנן
נוקבן
דיהוון ליכי מינאי
יהון מתזנן מנכסאי עד
דתלקחן לגוברין: גמ' דירתון כי הדדי - בת במקום בן תירש עם הבן: בן קודם
לבת כו' - והכא לא גרסי' ועוד מאי אלא דהא טובא קא פריך ליה ולא שייך למימר ועוד אלא היכא דפירכא בתרייתא עדיפא
מקמייתא: א"ר נחמן בר יצחק הכי קאמר אחד הבן ואחד הבת - במקום שאין בן שוין בנחלה ליטול מה שהיה ראוי לאביהן כאילו היה מוחזק לו דבן בנו
או בת בתו של אדם יורשין אותו שעומדין בני בנים במקום בנים לירש את הזקן כדנפקא לן מובן אין לו עיין עליו ואם אין
לו בת עיין עליה אלמא הבן או הבת יורשין את מה שהיה ראוי אביהן לירש אילו היה קיים: הא נמי תנינא - דבנות צלפחד נטלו חלק הראוי לצלפחד אביהן בנכסי חפר
ואע"ג דהוה ליה ראוי גבי צלפחד אביהן דאפי' אם מת בחיי חפר קאמרי' דנטלו בנותיו חלק הראוי לו אילו היה קיים דהא לא מפליג תנא דמתני' מידי אלמא בת יורשת את הראוי לאביה במקום שאין בן והוא הדין דהוה מצי למימר הא נמי תנינא (לעיל
דף קטו.) וכל יוצאי ירכו של
בן קודמין לבת דמהתם שמעינן דאפי' בת הבן יורשת בנכסי זקן דהיינו ראוי לאביה שהרי מת אביה בחיי זקינה ואפ"ה יורשת זקינה במקום
אביה אלא מעובדא דבנות צלפחד ניחא ליה לאקשויי דמעשה רב: ועוד - אפי' תאמר דמשום סיפא קתני רישא שרוצה לתת חילוק ביניהן בסיפא
מאי אלא היאך מוסב על הראשון הא לא קתני ברישא דנכסי האב ונכסי האם שוין דליתני בסיפא אלא שבדבר זה יש חילוק בין נכסי האב לנכסי האם שהבן כו'
וכיון דרישא קאמר דבן ובת שוין לא היה לו לשנות בסיפא חילוק דאב ואם אלא חילוק בין בן לבת והכי ה"ל למיתני אלא
שהבן נוטל פי שנים אבל לא הבת והבת ניזונת מן הנכסים אבל לא הבן: ה"ג ועוד מאי אלא אלא אמר רב פפא כו' וכן בכולהו
גרסי' תרי זימני אלא: אלא אמר רב פפא כו' - לרב פפא נמי קשיא ליה אלא כדלקמן ואיהו לא בא לתרץ האי אלא אבל קושיא קמייתא הא נמי תנינא אתא לתרוצי ולאוקמה בענין אחר דלא תקשי מההיא מתני' דלעיל ומההיא מתני' דלקמן דמקשינן לרב פפא מינה
אכתי לא הוה מסיק אדעתיה וכן כולם: אחד בן בין
הבנים - ולא אחר בין הבנים דאינו יכול לעשותו יורש דמתנה הוא על מה שכתוב בתורה ועד שיתן לו בלשון מתנה לא קני
כדתנן בפירקין (דף קל.): אם אמר יירש כל נכסי דבריו קיימין - הואיל ובר ירושה הוא
במקצת ונפקא לן מביום הנחילו את בניו שמנחיל לבניו כל מה שירצה והיינו דקתני אחד הבן ואחד הבת דינן שוה שיכול
האב להנחיל כל הנכסים לאחד מן האחין או לאחת מן האחיות היכא דאין בן: ובנכסי האב - שאין חילוק בין נכסי האם לנכסי האב בין לענין ירושת הבנים בין לענין הבנות חוץ משני דברים שיש חילוקין בין נכסי האם לנכסי האב
דהיינו בכורה ומזון כדמפרש ואזיל אלא שהבן הזכר נוטל פי שנים בנכסי האב ולא בנכסי האם דלענין ירושת הבן יש
חילוק בין נכסי האב לנכסי האם אבל לענין ירושת הבת אין חילוק בין נכסי האב לנכסי האם דאין בת נוטלת בכורה
כדדרשינן בסיפרי וילדו
לו בנים הבנים בתורה הזאת ואין הבנות בתורה הזאת ועוד חילוק אחר שהבת ניזונת כו' ומיהו הבן שוה לענין מזונות
בשניהן שהרי יורש הכל והיכא דאין לו מה לירש אפילו מזונות אין לו כגון
בנכסים מועטין דאב: בכל הנכסים - שנוטל פי שנים בכולן: ודין הוא - דפי שנים כאחד שחלקו יהא עם ה' אחין דומה כחלקו עם אחד כשאין שם אלא בכור ופשוט נוטל פי שנים בכל הנכסים ממה נפשך דפי שנים כאחד הוא
וגם פי שנים בכל הנכסים:
