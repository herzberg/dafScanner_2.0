אגב חורפיה לא עיין בה בעי רמי בר חמא
אבי האב ואחיו כגון אברהם ויעקב בנכסי
עשו איזה מהן קודם אמר רבא תא שמע
האב קודם לכל יוצאי יריכו ורמי בר חמא
יוצאי יריכו שלו ולא יוצאי יריכו של בנו ה"נ
מסתברא דקתני זה הכלל כל הקודם בנחלה
יוצאי יריכו קודמין ואילו איתיה ליצחק
יצחק קודם השתא נמי דליתיה יצחק יעקב
קודם שמע מינה: מתני' בנות צלפחד
נטלו ג' חלקים בנחלה חלק אביהן שהיה
עם יוצאי מצרים וחלקו עם אחיו בנכסי
חפר ושהיה בכור נוטל שני חלקים:
